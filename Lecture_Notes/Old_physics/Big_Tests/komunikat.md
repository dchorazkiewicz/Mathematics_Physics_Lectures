## Komunikat końcowy

Szanowni Państwo,

To już praktycznie koniec naszego kursu. Gratulacje dla tych, którzy zaliczyli laboratorium! Oceny z Lab proszę sprawdzić w systemie Verbis bo zostały już wystawione.

Jak wspominałem na początku, minimalnym warunkiem zaliczenia jest zdobycie 50% punktów z testów. Ocena końcowa będzie zależała od liczby zdobytych punktów oraz aktywności na zajęciach.

Osoby, które zdobyły dużą liczbę punktów, ale nigdy nie pojawiły się na zajęciach, nie mogą liczyć na ocenę wyższą niż 4.0. Jeżeli ktoś nie zgadza się ze swoją oceną, proszę o przyjście na dowolne moje zajęcia i przekonanie mnie, że zasługuje na wyższą ocenę. Przekonywanie będzie polegało na odpowiedzi na pytania związane z tematyką zajęć. Jeśli okaże się, że nie potraficie odpowiedzieć na proste pytania, ocena może zostać obniżona nawet do poziomu 2.0, co będzie wiązało się z koniecznością zdawania egzaminu poprawkowego we wrześniu.

Osoby, które nie zaliczyły ćwiczeń z powodu zbyt niskiej liczby punktów, mają możliwość zaliczenia ich poprzez napisanie testu w ostatnim tygodniu. Zdobycie 50% punktów lub więcej skutkuje otrzymaniem oceny 3.0. Jeśli ktoś chce uzyskać wyższą ocenę, może spróbować zdobyć więcej punktów w analogiczny sposób jak osoby, które zaliczyły ćwiczenia, ale nie zgadzają się z oceną. W takim przypadku przychodzicie na dowolne moje zajęcia i próbujecie przekonać mnie, że zasługujecie na wyższą ocenę.

Od samego początku podkreślałem, że praca na zajęciach jest bardzo istotna! Proszę pamiętać, że nadal jesteście w trakcie zaliczenia laboratorium!

Przypominam Państwu, że uczestniczycie w edukacji wyższej i istnieją pewne minimalne wymagania, które muszą być spełnione. Jednym z nich jest umiejętność czytania oraz rozumowania. Poniżej przedstawię najczęstsze pytania oraz moje odpowiedzi. Niezrozumienie poniższego tekstu może skutkować niezaliczeniem laboratorium, a w konsekwencji niezaliczeniem przedmiotu. Zadanie mi analogicznego pytania na czacie prywatnym bez przeczytania tego tekstu i jego zrozumienia także może skutkować niezaliczeniem laboratorium ze względu na brak umiejętności czytania oraz rozumowania.

### Zbiór sytuacji oraz przypisanych do nich działań:

1. **Osoba, która nie zaliczyła ćwiczeń i nie pojawiła się na zajęciach:**
    - Może napisać test w ostatnim tygodniu i otrzymać ocenę 3.0.
    - Jeśli akceptuje ocenę wystawioną za test, może spać spokojnie.
    - Jeśli nie zgadza się z oceną, ma możliwość przekonania prowadzącego do podniesienia oceny zgodnie z wcześniej opisanymi zasadami.

2. **Osoba, która zaliczyła ćwiczenia, ale nie pojawiła się na zajęciach:**
    - Jeśli akceptuje ocenę wystawioną za test, może spać spokojnie.
    - Jeśli nie zgadza się z oceną, ma możliwość przekonania prowadzącego do podniesienia oceny zgodnie z wcześniej opisanymi zasadami.

3. **Osoba, która zaliczyła ćwiczenia i pojawiła się na zajęciach:**
    - Jeśli nie zgadza się z oceną, ma możliwość przekonania prowadzącego do podniesienia oceny zgodnie z wcześniej opisanymi zasadami.

Jak wspominałem wcześniej, jeśli ktoś nie zgadza się z oceną, to zapraszam na moje zajęcia. Nie musicie ograniczać się do tych, na które jesteście zapisani. Poniżej przedstawiam terminy moich zajęć, na które można przyjść niezależnie do jakiej grupy się należy:

- Poniedziałek, 08:00-10:15
- Wtorek, 15:55-18:10
- Środa, 08:00-10:15 (wykład)
- Środa, 16:00-18:15
- Czwartek, 18:30-20:45
- Piątek, 08:00-10:15

Proszę zauważyć, że to jest ponad 12 godzin dostępnych terminów, więc każdy powinien znaleźć czas, żeby przyjść i przekonać mnie, że zasługuje na wyższą ocenę.

Proszę być przygotowanym na rozmowę. Rzeczy wymagane:
- notatki z list przerabianych na zajęciach,
- notatki z testów, jeśli tego będzie dotyczyła poprawa,
- wykaz aktywności na zajęciach; Teams ma taką funkcjonalność, że pokazuje, czy się uczestniczyło na zajęciach, czy nie,
- najważniejsze: zrozumienie materiału, który był na zajęciach. Bierne(!) czytanie z GPT zostanie ocenione na 2.0.
